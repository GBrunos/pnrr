# Reingegnerizzazione dei procedimenti
La reingegnerizzazione è un attività di rivisitazione dei procedimenti amministrativi, che viene effettuata a seguito di **analisi** per verificare la corretta gestione delle azioni condotte in un flusso lavorativo, e che ha come obiettivo:

- l'eliminazione delle azioni ritenute ridondanti o addirittura inutili e che causano di perdita di tempo, senza generare alcun vantaggio nè per il personale della PA nè per l'utenza dei servizi pubblici;
- la riduzione dei tempi di processamento delle singole attività lavorative;
- il miglioramento dell'efficienza nella gestione delle fasi di lavoro dei procedimenti;
- il miglioramento della qualità dell'esperienza di lavoro quotidiano del dipendente pubblico;
- il miglioramento della qualità dei servizi pubblici erogati all'utenza e collegati ai procedimenti gestiti negli uffici.

A seguito dell'**analisi dei procedimenti** si produce un report di **diagnosi** che evidenzia punti di forza e criticità da mitigare per ogni procedimento. Il report di diagnosi contiene anche le proposte di rivisitazione del processo di lavoro per la gestione del procedimento amministrativo. Il report di diagnosi viene reso disponibile come documentazione necessaria all'adozione di applicativi informatici per la gestione del procedimento amministrativo in modalità digitale.


Oggi cittadini, imprese, associazioni richiedono servizi pubblici sempre più efficienti ed in modalità digitale, senza essere ostaggio di inutili perdite di tempo.

Nella PA è difficile individuare e reingegnerizzare processi, in quanto c'è la tendenza genralizzata a privilegiare la "conformità alle norme" ... anzichè privilegiare l’"efficacia" e l’"efficienza operativa". Non viene dedicato il tempo e l'attenzione necessaria all’utenza finale, preferendo il rispetto di esigenze organizzative interne. Il principale errore delle pubbliche amministrazioni: essere autoreferenziali e non orientare la propria azione a servizio del cittadino. Programmare la gestione dei servizi in termini di Organigrammi/Uffici/Dirigenti e non in termini di soddisfazione dell'utente.

Il Progetto Cartesio (attività e procedimenti amministrativi delle università)  https://www.univaq.it/section.php?id=1138 ha definito un quadro di tutti i procedimenti svolti all'interno di alcune amministrazioni pubbliche, evidenziandone gli snodi fondamentali, la documentazione prodotta da acquisire al fascicolo, e, per alcuni settori, di disegnarne uno schema di workflow (flusso di lavoro).

### Comune di Pisa: https://www.comune.pisa.it/sites/default/files/2018_05_17_17_36_10.pdf
Nello specifico, la riprogettazione ha lo scopo di: 
a. migliorare l’efficienza del processo, intesa come rapporto tra risorse impiegate e risultati ottenuti. Particolare e specifica attenzione deve essere riservata all’efficiente utilizzo della risorsa “tempo”; 
b. migliorare l’efficacia del processo, nel rapporto tra risultati raggiunti e risultati previsti. Considerato che, nel particolare caso dei procedimenti amministrativi, l’efficacia va parametrata in relazione alle aspettative e ai bisogni dei clienti esterni, migliorare l’efficacia del processo significa migliorare la qualità del prodotto (intesa come rispondenza del prodotto alle necessità dei fruitori). 

Come è facilmente intuibile, qualunque attività di riprogettazione, più o meno invasiva, deve essere necessariamente preceduta da una fase di diagnosi: da un’analisi, cioè, che, disaggregando il procedimento/processo nelle sue attività di base, ne possa mettere in evidenza le criticità (in che cosa consistono, come si manifestano, su quali fasi e attività del procedimento/processo si concentrano, quali effetti producono), per individuare e attivare specifiche azioni correttive.
