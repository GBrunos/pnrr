# L’analisi dei procedimenti amministrativi in un Ente Locale e i passi per la digitalizzazione

Il Percorso formativo mira a presentare obiettivi e strumenti per avviare una mappatura dei procedimenti svolti da una Pubblica Amministrazione locale, con particolare riferimento all’ente Comune, realizzare un’analisi dei processi in ottica di semplificazione degli stessi, al fine di creare le precondizioni per una reingegnerizzazione degli stessi e la digitalizzazione dei servizi.

L'attività formativa è stata progettata partendo dal percorso realizzato dall’Amministrazione comunale di Palermo, impegnata da anni nella transizione al digitale, come prevista dal Codice dell’Amministrazione Digitale (Decreto legislativo n. 82/2005 e successive modifiche).  Il primo passo compiuto in tal senso ha visto nel 2017 la digitalizzazione di tutti i documenti dell'Amministrazione destinati a soggetti esterni alla medesima, per poi proseguire il percorso all’inizio del 2019 con la transizione in digitale delle determinazioni dirigenziali, seguite 2 anni dopo dalle Delibere di Giunta comunale. 

Attualmente è in corso la digitalizzazione dei procedimenti amministrativi di tutti gli uffici, a seguito dell’analisi dei medesimi svolta dal personale degli uffici tra la fine del 2020 ed il primo semestre del 2021.

---

## Casi d’uso di digitalizzazione in ambito comunale `(con lancio esercitazione)`
> [https://docs.google.com/presentation/d/12cJRFZ6yXq22Zce7OOzo8EgFDEqu6_GoZdCRyvSh0Do](https://docs.google.com/presentation/d/12cJRFZ6yXq22Zce7OOzo8EgFDEqu6_GoZdCRyvSh0Do)

28/09/21

!!! Note "strumenti utilizzati per arricchire l'esperienza di fruzione dei contenuti di questo progetto di documentazione"
    - Caso d’uso: il documento digitale; presentazione Piattaforma informatica Libro Firma per la gestione delle note in uscita dall’ente (corrispondenza) e percorso/esperienza del Comune di Palermo 
    - Caso d’uso: Determine e Delibere Digitali; presentazione Piattaforma per la gestione delle Determinazioni Dirigenziali e delle Deliberazioni e percorso/esperienza del Comune di Palermo 
    `- Lancio esercitazione: a partire da una/due determinazioni dirigenziali reali, individuare gli elementi minimi (metadati) da considerare per la loro digitalizzazione tramite una soluzione informatica - presentazione modalità di consegna compito ed eventuale divisione dei partecipanti in gruppi di lavoro`

Articolo 15 del Codice Amministrazione Digitale (CAD): “razionalizzare e semplificare” 

> **Articolo 15, comma 2**: *... le pubbliche amministrazioni provvedono in particolare a razionalizzare e semplificare i procedimenti amministrativi, le attività gestionali, i documenti, la modulistica, le modalità di accesso e di presentazione delle istanze da parte dei cittadini e delle imprese, assicurando che l’utilizzo delle tecnologie dell’informazione e della comunicazione avvenga in conformità alle prescrizioni tecnologiche definite nelle regole tecniche di cui all’articolo 71.*

**Razionalizzare e semplificare**:

- da un adempimento → (Codice Amministrazione Digitale) 
- ad un'opportunità → (nuovo modo di lavorare e far fruire i servizi pubblici)

### La cronistoria delle attività realizzate dal Comune di Palermo, impegnato da anni nella transizione al digitale, come prevista dal CAD (d.lgs. n. 82/2005 e succ. modifiche/integrazioni). 

STEP:  

- il primo passo compiuto in tal senso ha visto nel 2017 la digitalizzazione di tutti i documenti dell'Amministrazione destinati a soggetti esterni (note), 
- nel 2019 la digitalizzazione delle Determinazioni Dirigenziali, 
- nel 2021 la digitalizzazione delle Deliberazioni di Giunta. 

La sfida più grande in corso è quella di digitalizzare i procedimenti amministrativi degli uffici. 
Dal 2020 tutte le UO degli uffici hanno effettuato l’analisi dei procedimenti che serve per:

- catalogarli tutti in un elenco ben preciso,
- definire gli step operativi per procedimento con ordine temporale delle azioni, 
- definire i metadati di ogni procedimento per individuare gli applicativi informatici che possono pienamente soddisfare ogni singola necessità di gestione del procedimento stesso

### Dematerializzazione
Il Codice dell’Amministrazione Digitale (CAD) prevede la **DEMATERIALIZZAZIONE** dei processi amministrativi degli enti pubblici. 
I processi amministrativi sono caratterizzati dalla presenza di documenti amministrativi che hanno una nascita, cioè la formazione del documento, e hanno una fine, quale ad es.:

- pubblicazione online (amministrazione trasparente, albo pretorio, open data);
- invio ad altri enti o al cittadino (certificato, attestazione, autorizzazione,..) via email/PEC/applicativo informatico.

La DEMATERIALIZZAZIONE è l’attività di produzione, gestione e conservazione dei documenti informatici, che viene svolta attraverso l’uso di applicativi. 
I documenti informatici:

1) nascono digitali, 
2) sono parte integrante dei procedimenti amministrativi specifici dell’ente, gestiti con applicativo specifico,  
3) sono collegati al registro di protocollo informatico dell’ente.

Nella DEMATERIALIZZAZIONE si opera con il **data entry**, cioè la compilazione di testo in campi di un applicativo (software). I dati inseriti nel software finiscono in un database strutturato dal quale si possono fare sia estrazioni specifiche (ricerche) per parole chiave, che report periodici. Dal database possono essere generati automaticamente documenti amministrativi informatici da inviare al cittadino che ha effettuato richieste di servizio

### Documento informatico e Protocollo informatico 
Nella digitalizzazione di un ente pubblico assume una rilevante importanza il documento informatico.

!!! note "Documento informatico e Protocollo informatico"

    === "Documento informatico"

        Il documento informatico è: **la memorizzazione su supporto informatico in formato digitale nativo delle informazioni derivanti da processi informatici dell’ente, o dalla presentazione telematica di dati attraverso moduli resi disponibili online all’utente, da compilare sulla pagina web**.
        
        
    === "Protocollo informatico"

        Il protocollo informatico è: **un applicativo nel quale vengono tracciati e metadatati i documenti (in formato digitale) che l’ente produce. Il protocollo deve essere integrato informaticamente con gli applicativi gestionali dell’ente nei quali si creano, si firmano digitalmente e si conservano i documenti informatici**.


### Smaterializzazione 
La SMATERIALIZZAZIONE è l'attività che si effettua per riportare un documento cartaceo ad un formato digitale (es. formato PDF), così da inserirlo nel “fascicolo” digitale del procedimento amministrativo specifico.  In questo caso il fascicolo sarà composto da:

**documenti amministrativi nativi digitali + documenti informatici frutto di scansione.**

Nella SMATERIALIZZAZIONE si opera con la scansione, cioè l’acquisizione dell’immagine del documento cartaceo.  Il documento scansionato è una vera e propria “fotografia” del documento cartaceo. Non è possibile estrapolare informaticamente dati da un documento scansionato (a meno che non si usano programmi di OCR in grado di leggere testo e riportarlo in un formato di testo di tipo "aperto").


### Era il 12 Agosto 2016 ...

Il 12 agosto 2016 doveva essere la data dello switch-off definitivo della produzione dei documenti cartacei da parte della PA. Questa data, infatti, era stata prevista nel DPCM 13 novembre 2014 quale scadenza ultima entro la quale le Pubbliche Amministrazioni avrebbero dovuto adeguare, così come recita l’articolo 17 della norma, i propri sistemi di gestione informatica dei documenti. 

Si trascurava il fatto che naturalmente i documenti cartacei avrebbero potuto ancora essere consegnati dai cittadini per le loro istanze, comunicazioni ecc., in quanto l’obbligo riguardava soltanto i documenti scritti da una P.A. **Meglio parlare allora di un sistema “misto”** di documenti prodotti e ricevuti perché il cittadino sprovvisto, ad esempio, di posta elettronica per ricevere comunicazioni dalla PA., avrebbe comunque ricevuto a casa un documento cartaceo, sebbene l’originale fosse stato digitale fin dall’origine...

La data del 12 agosto fu sospesa dal d.lgs. 179/2016, che disponeva l’aggiornamento delle regole tecniche entro quattro mesi dall’entrata in vigore dello stesso decreto.

> **L'art. 40 del CAD (Formazione di documenti informatici)** prevede che 1. *Le pubbliche amministrazioni formano gli originali dei propri documenti, inclusi quelli inerenti ad albi, elenchi e pubblici registri, con mezzi informatici secondo le disposizioni di cui al presente codice e le ((Linee guida))*

### Cosa decide di fare il Comune di Palermo?
Palermo, a differenza della gran parte degli altri Comuni, facendo tesoro di quanto contenuto nell’art. 61 del Dlgs. 179/2016 che prevedeva che le regole tecniche vigenti nelle materie del Codice dell’amministrazione digitale restassero efficaci fino all’adozione del nuovo decreto, ha deciso di iniziare un graduale passaggio al digitale, e di rendere nativi digitali tutti quegli atti che abbiano come destinatario un soggetto esterno all’Amministrazione.

Sarebbe stato più corretto partire dalla digitalizzazione dei vari processi interni all’Amministrazione, ma stante la difficoltà e i tempi necessari per un’analisi del genere, si è deciso di **partire dal basso** con la digitalizzazione e sottoscrizione digitale dei documenti informatici di rilevanza esterna secondo quanto previsto dall’art. 34 del CAD.

**A febbraio del 2017 nasce la Procedura informatica "Protocollo-Libro Firma Digitale"** per la firma di note con rilevanza esterna. La procedura si compone di 3 fasi:

1) **Prima Fase**: è la fase della Richiesta Avanzata. Il soggetto Responsabile della U.O., o il responsabile del procedimento nel caso di UU.OO. complesse, od un loro incaricato, provvede a caricare nella procedura il documento da veicolare in formato PDF. 
2) **Seconda Fase**: è la fase della Predisposizione alla Firma. Il soggetto che ha effettuato la richiesta avanzata, riceverà una e-mail che lo informerà del corretto caricamento dell’atto. A questo punto si collegherà all’applicativo Libro Firma e stabilirà le “policy di firma” sottoponendo il documento al Dirigente (o ai Dirigenti) responsabili. 
3) **Terza Fase**: è la fase della Firma Digitale. Il Dirigente responsabile (o i Dirigenti nel caso di documento sottoposto a firma doppia) provvede a firmare digitalmente il documento collegandosi all’applicativo Libro Firma, ed in automatico il documento stesso verrà numerato al protocollo informatico ed archiviato digitalmente nello stesso. Una e-mail automatica informerà il richiedente (colui che nella prima fase ha caricato il documento sulla piattaforma) dell’avvenuto completamento della procedura e del numero e data di protocollo rilasciato.

La Procedura informatica "Protocollo-Libro Firma Digitale" serve a:

- metadatare adeguatamente il documento amministrativo nel protocollo informatico,
- firmare digitalmente il documento amministrativo,
- assegnare un numero e una data di protocollo al documento amministrativo,
- conservare digitalmente a norma il documento amministrativo.

E' stata effetuata una capillare attività di sensibilizzazione e formazione sulla procedura "Protocollo-Libro Firma Digitale". Dal 1 febbraio 2017 al 31 Dicembre 2020 viene effettuata la formazione sul digitale e l’addestramento all’utilizzo della procedura che si conclude con i seguenti numeri:

- n. 1.575 dipendenti formati ed abilitati 
- n. 17 Libri Firma NON Dirigenziali relativi a Consiglio Comunale, Giunta, Commissioni Consiliari (7), Consigli di Circoscrizione(8)
- n. 107 Libri Firma Dirigenziali complessivamente realizzati anche a seguito delle due riorganizzazioni dell’Amministrazione.

`Cambia il modo di lavorare al Comune di Palermo: la carta comincia a scomparire dagli uffici`.


**Dal 2 Gennaio 2019 tutte le Determinazioni Dirigenziali del Comune di Palermo diventano digitali**

Il Segretario Generale in una riunione dei primi di Novembre 2018, insieme all’allora Dirigente del Servizio Innovazione, impone a tutti gli Uffici l’utilizzo della nuova piattaforma per la gestione delle Determinazioni dirigenziali. Viene abilitato “di default” tutto il personale di Categoria D, in qualità di responsabile endoprocedimentale, al caricamento in piattaforma dei dati di una determinazione. Vengono organizzate n. 13 sessioni massive di formazione per l’addestramento all’uso del software del personale e dei Dirigenti interessati.

Estrema cura viene riposta nella metadatazione della Determinazione, così come avvenuto per la procedura "Protocollo-Libro Firma Digitale". Un flusso grafico evidenzia lo stato della Determinazione nell'applicativo.

**Dal 1 Maggio 2021 anche le Deliberazioni di Giunta Municipale seguono la stessa vita delle Determinazioni Dirigenziali e diventano digitali**.

### Reingegnerizzazione prima della digitalizzazione

La reingegnerizzazione è un attività di negoziazione tra:

- esigenze e prassi operative consolidate nel tempo negli uffici;
- necessità di evitare sprechi/ridondanze nella gestione dei procedimenti;

con l’obiettivo di velocizzare e ottimizzare la gestione dei procedimenti. 

La reingegnerizzazione va attuata dopo alcuni **step**:

1. **analisi dettagliata dei procedimenti** condotta negli uffici responsabili dei procedimenti (es. usare un formato tabellare può aiutare); 
2. **mappatura dei singoli procedimenti individuati**. Definire un catalogo finale (elenco) dei procedimenti consultabile online anche dai cittadini così da fornire informazioni dettagliate (es. sui servizi di interesse della collettività - obbligo d.lgs. 33/2013); 
3. **valutazione congiunta delle attività che generano “sprechi” di lavoro**.

Il 3° step rappresenta il tempo in cui può essere effettuata la “reingegnerizzazione” tenendo conto delle modifiche da apportare per un ottimale gestione del procedimento amministrativo nella nuova **modalità digitale**.

### Il supporto dell’Intelligenza Artificiale nella gestione digitale di procedimenti amministrativi e servizi
L'Intelligenza Artificiale (algoritmi dentro i software) può dare un enorme supporto nella gestione quotidiana di procedimenti e servizi.
Dall'analisi e interpretazione “semantica” del testo dei documenti generati dai procedimenti amministrativi (norme, termini specifici ripetuti) può nascere un sistema utile al personale dell’Ente nella **ricerca multicriterio** in un documento o in un archivio.
Si può disporre di un auto controllo della gestione del procedimento e disporre di **avvisi di scadenze**.
Può essere fornito all'utente (cittadino) un **servizio di ricerca multicriterio e di assistenza virtuale** che aiuta nella richiesta di servizi.
Può essere fornito un **supporto al backend (lato personale PA)** che trova una facilitazione nella gestione del processo (documenti - dati) che interessa i vari procedimenti amministrativi.

### Nella digitalizzazione bisogna pensare per dati e non per formati PDF
Oggi spesso pensiamo la documentazione della PA come formati **PDF** che derivano da formati WORD/ODT ai quali abbiamo lavorato precedentemente.
Dimentichiamo di lavorare principalmente per documenti **PDF**.

Dobbiamo lavorare per compilazione di campi in un applicativo, come quando compriamo un biglietto aereo online o usiamo piattaforme di acquisti online. 
La compilazione (editing) di campi in un applicativo genera automaticamente diversi formati: **XML** - **JSON** - **ODT** - **DOCX** e solo alla fine il formato PDF per la finalità di essere firmato digitalmente.

### Quando si realizzano servizi online (e digitalizzazione di procedimenti amministrativi) nella PA si pensa a:

- Digital first, tutto nella PA nasce in formato digitale.
- Once only, la PA chiede un dato una sola volta al cittadino e se una PA ha bisogno di informazioni che detiene un altra PA, non usa il cittadino come garzone per il trasferimento del documento, ma i dati vengono scambiati tramite interoperabilità degli applicativi informatici.
- Cloud first, i servizi delle PA sono gestiti nativamente su servizi cloud.
- Interoperabile by design, le PA, nella realizzazione di piattaforme applicative, pensano all’interoperabilità dei software e delle banche dati, per lo scambio dati tra lo stesso ente o tra enti diversi.

### 5 livelli di interazione dei servizi online

| **1** | **2** | **3** | **4** | **5** |
|---|---|---|---|---|
| **Informazione** | **Interazione a una via** | **Interazione a due vie** | **Transazione** | **Personalizzazione** |
Sono fornite all’utente informazioni sul procedimento amministrativo (es. finalità, termini di richiesta, ecc.) e sulle modalità di espletamento (es. sedi, orari di sportello, indirizzi email da utilizzare, ….) | Oltre alle informazioni, sono resi disponibili all’utente i moduli per la richiesta dell’atto (avvio procedimento amministrativo) di interesse che dovrà poi essere inoltrata attraverso canali tradizionali (es. modulo di variazione residenza, moduli di autocertificazione). Moduli da scaricare in formato pdf/xlsx/odt/docx | L’utente può avviare il procedimento amministrativo di interesse (es. il modulo può essere compilato e inviato online) e viene garantita online solo la presa in carico dei dati immessi dall’utente e non la loro contestuale elaborazione | L’utente può avviare il procedimento amministrativo di interesse fornendo i dati necessari ed eseguire la transazione corrispondente interamente online, incluso l'eventuale pagamento dei costi previsti | L'utente, oltre ad eseguire online l'intero ciclo del procedimento amministrativo di interesse riceve informazioni (sono ricordate le scadenze, è restituito l’esito del procedimento, ecc.), che gli sono inviate preventivamente, sulla base del profilo collegato ai sistemi informatici dell’ente (sistema di notifiche e allerta)|

### La PA alla ricerca del software
L’art. 69  del CAD prevede che le PA che siano titolari di soluzioni e programmi informatici realizzati su specifiche indicazioni del committente pubblico, hanno l’obbligo di rendere disponibile il relativo codice sorgente, completo della documentazione e rilasciato in repertorio pubblico sotto licenza aperta, in uso gratuito ad altre pubbliche amministrazioni o ai soggetti giuridici che intendano adattarli alle proprie esigenze, salvo motivate ragioni di ordine e sicurezza pubblica, difesa nazionale e consultazioni elettorali. 

A tal fine l’AGID ha reso disponibile un catalogo del riuso gratuito del software [https://developers.italia.it/it/software](https://developers.italia.it/it/software) dove ogni PA deve verificare la presenza di programmi che soddisfano le proprie esigenze, e questa attività deve avvenire prima di rivolgersi al mercato privato.

### Linkografia essenziale
- [CAD - Codice dell’Amministrazione Digitale](https://docs.italia.it/italia/piano-triennale-ict/codice-amministrazione-digitale-docs/it/v2018-09-28/index.html)
- [Piano Triennale per l’informatica nella Pubblica Amministrazione 2020 - 2022](https://docs.italia.it/italia/piano-triennale-ict/pianotriennale-ict-doc/it/2020-2022/index.html)
- [Linee guida su acquisizione e riuso di software per le PA](https://docs.italia.it/italia/developers-italia/lg-acquisizione-e-riuso-software-per-pa-docs/it/bozza/index.html)
- [Catalogo del software open source a disposizione della PA (AGID + Team Trasformazione Digitale)](https://developers.italia.it/it/software)
- [Linee guida AGID per lo sviluppo del software sicuro nella PA](https://www.agid.gov.it/it/sicurezza/cert-pa/linee-guida-sviluppo-del-software-sicuro)
- [Linee guida del modello di interoperabilità per la PA](https://docs.italia.it/italia/piano-triennale-ict/lg-modellointeroperabilita-docs/it/bozza/index.html)
- [Linee guida al linguaggio della PA](https://docs.italia.it/italia/designers-italia/writing-toolkit/it/bozza/index.html)
- [Linee guida di design per i servizi digitali della PA](https://docs.italia.it/italia/designers-italia/design-linee-guida-docs/it/stabile/index.html)
- [Linee guida per la promozione dei servizi digitali](https://docs.italia.it/italia/designers-italia/lg-comunicazione-docs/it/stabile/index.html)
- [La carta dei principi per la condotta tecnologica nel procurement della PA](https://carta-dei-principi-tecnologici-del-procurement.readthedocs.io/it/latest/)
- [Linee guida sull’accessibilità degli strumenti informatici](https://docs.italia.it/AgID/documenti-in-consultazione/lg-accessibilita-docs/it/stabile/index.html)
- [Linee guida per l’erogazione del servizio pubblico wi-fi free](https://docs.italia.it/AgID/documenti-in-consultazione/lg-pubblicowififree/it/bozza/index.html)
- [Linee guida AGID sulla sicurezza nel procurement ICT](https://trasparenza.agid.gov.it/archivio28_provvedimenti-amministrativi_0_122261_725_1.html)
- [Il modello cloud della PA: come acquisire servizi cloud qualificati](https://cloud.italia.it/marketplace/) -  [Il manuale di abilitazione al cloud](https://docs.italia.it/italia/manuale-di-abilitazione-al-cloud/manuale-di-abilitazione-al-cloud-docs/it/bozza/index.html)
- [La Strategia nazionale e il Piano operativo per le competenze digitali](https://repubblicadigitale.innovazione.gov.it/assets/docs/Piano-Operativo-Strategia-Nazionale-per-le-competenze-digitali.pdf)
- [Linee guida sulla formazione, gestione e conservazione dei documenti informatici](https://docs.italia.it/AgID/documenti-in-consultazione/lg-documenti-informatici-docs/it/bozza/index.html)



---


## `Analisi dei risultati dell’esercitazione e` presentazione elementi minimi (metadati) di una determinazione dirigenziale
> [https://drive.google.com/drive/folders/1PvA8ZbW6FvpxU7sSY8o4G8fM-2GiCr8l?usp=sharing](https://drive.google.com/drive/folders/1PvA8ZbW6FvpxU7sSY8o4G8fM-2GiCr8l?usp=sharing)

5/10/21

- `Analisi dei risultati delle esercitazioni svolte dai partecipanti`
- `Condivisione con i partecipanti e sessione di confronto con domande e risposte` 
- Presentazione elementi minimi (metadati) di una determinazione dirigenziale

---

## L’analisi dei procedimenti amministrativi: l’esperienza e gli strumenti in un caso reale” `e lancio dell’esercitazione` (Mappatura procedimento amministrativo) 
> [https://drive.google.com/drive/folders/1OdAV27s5ym-SOu7Chp8YPP_cqV_pd9nl?usp=sharing](https://drive.google.com/drive/folders/1OdAV27s5ym-SOu7Chp8YPP_cqV_pd9nl?usp=sharing)

19/10/21 

- Illustrazione del percorso realizzato al Comune di Palermo per la realizzazione dell’analisi dei procedimenti 
- Illustrazione delle diverse casistiche di procedimenti, ponendo attenzione alla distinzione tra procedimenti ed endoprocedimenti e a singole attività che eventualmente possono far parte del procedimento. Si parte dalla definizione giuridica di procedimento amministrativo e si procede con l’individuazione di uno-due procedimenti a titolo di esempio per la compilazione della scheda “step dei procedimenti amministrativi”. `L’interazione con i partecipanti si renderà estremamente utile ai fini della corretta comprensione degli step che caratterizzano il ciclo di vita del procedimento amministrativo.` Si porrà adeguata attenzione alla differenza tra i procedimenti attivati d’ufficio e i procedimenti attivati da iniziativa di parte di un cittadino/cliente. 
- presentazione della scheda con obiettivi dei dirigenti da Piano della performance (e penalizzazioni su retribuzione di risultato) 
- presentazione del modello di scheda tabellare per la redazione/mappatura dei procedimenti, che i responsabili dei procedimenti amministrativi devono compilare insieme al Dirigente di riferimento 
- presentazione della metodologia di monitoraggio per la compilazione e raccolta delle schede compilate dai referenti degli uffici
- `lancio dell’esercitazione:` compilazione `(in gruppo o individualmente)` di una scheda di mappatura di un procedimento amministrativo  o più tipologie di procedimenti

---

## `Analisi dei risultati dell’esercitazione e` mappatura di un procedimento amministrativo
> [https://drive.google.com/drive/folders/1bxf1mEeNuh0oBEPfbCBi5KOQ0asBPCi_?usp=sharing](https://drive.google.com/drive/folders/1bxf1mEeNuh0oBEPfbCBi5KOQ0asBPCi_?usp=sharing)

26/10/21

- `Analisi dei risultati delle esercitazioni svolte dai partecipanti, con eventuale presentazione da parte dei gruppi` 
- `Condivisione con i partecipanti e sessione di confronto con domande e risposte` 
- Presentazione contenuti minimi per la mappatura di un procedimento amministrativo

---

## Le dimensioni e i metadati che identificano un procedimento amministrativo 
> [https://drive.google.com/drive/folders/1E-PRhGHVv9yfKDkalNgi6CWkW5xfVKsm?usp=sharing](https://drive.google.com/drive/folders/1E-PRhGHVv9yfKDkalNgi6CWkW5xfVKsm?usp=sharing)

9/11/21

- Presentazione di dimensioni e metadati che identificano un procedimento amministrativo 
- Illustrazione dell’importanza dei metadati nell’analisi dei procedimenti amministrativi 
- Benefici della metadatazione dei procedimenti: es. cataloghi servizi, miglioramento informazioni per cittadini/imprese, knowledge base interna all’ente, interventi su portale di accesso ai servizi.

---

## L’esperienza di metadatazione dei procedimenti amministrativi partendo da un caso reale, `e lancio esercitazione` (metadatazione di un procedimento)
> [https://drive.google.com/drive/folders/1t2wcAeuT-hiU-aIwQbKbDeYfnIe53bCp?usp=sharing](https://drive.google.com/drive/folders/1t2wcAeuT-hiU-aIwQbKbDeYfnIe53bCp?usp=sharing)

16/11/21

- Illustrazione dell’esperienza di metadatazione svolta al Comune di Palermo e dei suoi obiettivi (es. catalogo dei procedimenti) 
- Presentazione della scheda relativa ai metadati dei procedimenti amministrativi utilizzata dal Comune di Palermo, presentando e sottolineando l’importanza di ogni specifica voce 
- `Compilazione con i partecipanti della scheda metadati per un procedimento (es. uno di quelli mappati in esercitazione Modulo 2)` 
- `Lancio esercitazione:` compilazione `(in gruppo o individualmente)` di una scheda di metadatazione di un procedimento amministrativo o più procedimenti (a partire da format di scheda excel utilizzata nel Comune e compilata dagli Uffici).

---

## `Analisi dei risultati dell’esercitazione di` metadatazione di un procedimento amministrativo e presentazione di un esempio di catalogo dei procedimenti
> [https://drive.google.com/drive/folders/1yak-YiRvK3AP4dfLIV6TNIZ6O--xX6kV?usp=sharing](https://drive.google.com/drive/folders/1yak-YiRvK3AP4dfLIV6TNIZ6O--xX6kV?usp=sharing)

23/11/21

- `Analisi dei risultati delle esercitazioni svolte dai partecipanti, con eventuale presentazione da parte dei gruppi`  
- `Condivisione con i partecipanti e sessione di confronto con domande e risposte` 
- Presentazione contenuti minimi per la metadatazione di un procedimento amministrativo 
- Presentazione del catalogo dei procedimenti del Comune di Palermo come strumento fondamentale per il personale della PA, per i cittadini e soprattutto per la costruzione della piattaforma digitale

## Chi siamo
A supportare il Comune di Palermo nel processo di mappatura/analisi e digitalizzazione dei procedimenti amministrativi, e necessaria formazione, siamo anche:

- **Ciro Spataro** | c.spatarro@comune.palermo.it | 0917409340
- **Sergio Schimicci** | s.schimicci@comune.palermo.it | 0917407336

del Servizio Innovazione - Settore Servizi Direzione Generale



