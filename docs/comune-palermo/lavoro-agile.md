# Lavoro Agile - Smart Working
In questa sezione vengono illustrate le norme emanate in occasione dell’emergenza **coronavirus** del marzo 2020 e le azioni poste in essere per realizzare il **lavoro agile** al Comune di Palermo.

## Le attività del comune di Palermo:

:arrow_forward: Con una Direttiva del Segretario Generale del 12 marzo 2020 è stato avviato il lavoro agile per tutti i dipendenti la cui prestazione lavorativa può essere svolta da remoto.

:arrow_forward: Metà marzo 2020 - Una notevole quantità di applicativi gestionali sono stati resi disponibili da remoto, come anche cartelle di lavoro tramite VPN.

:arrow_forward: Fine marzo 2020 - La gestione documentale delle deliberazioni di giunta e di consiglio comunale sta per essere resa disponibile da un apposito applicativo. Sono state avviate attività di gruppo per effettuare analisi dei processi della delibera di giunta e di consiglio.

:arrow_forward: La video riunione è diventata la forma di partecipazione alle riunioni tramite l’utilizzo dello strumento di Meet Google e lo strumento di Cisco Webex.

:arrow_forward: E” stato creato un Google Gruppo denominato [**Aquile Agili**](https://groups.google.com/forum/#!forum/aquile-agili) per migliorare l’efficacia della comunicazione interna del personale comunale (dirigenti, assessori, consiglieri, funzionari, dipendenti) in questo periodo di emergenza coronavirus.

:arrow_forward: E” stato creato uno spazio web quale cassetta degli attrezzi digitali per rendere quanto più semplice la modalità di Lavoro Agile del personale comunale: [**sites.google.com/comune.palermo.it/lavoroagile**](https://sites.google.com/comune.palermo.it/lavoroagile). Lo spazio contiene la normativa recente del Lavoro Agile, le modalità di predisposizione delle deliberazioni in modalità esclusivamente digitale, i tutorial per l’uso di Google Drive, Meet Google per le vide riunioni, il database degli applicativi comunali resi disponibili da remoto, e altro ancora. Un punto di riferimento unico per operare in modalità digitale, senza il supporto della carta.


## La norma
La norma sul Lavoro Agile è riportata a questo [**link**](https://sites.google.com/comune.palermo.it/lavoroagile/normativa-nazionale-e-comunale-lavoro-agile) del portale degli attrezzi digitali del Comune di Palermo.

